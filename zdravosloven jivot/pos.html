<html>
<head>
<title></title>
<link rel="stylesheet" type="text/css" href="zdrav_jivot.css" />
<style type="text/css">
a:link{color:white;}
a:visited{color:yellow;}
a:hover{color:orange;}
a:active{color:purple;}
body{background:url("Brain1.jpg");
background-size:500px 500px;}
table{
text-align:center;
}
span{font-size:30px;}
td{
text-align:center;
}
</style>
</head>
<body>
<table width="100%" height="160px"> 
<tr>
<td align="center">
<a href="index.html">
<img src="logo_zz_sait.jpg" width="832px" height="160px"/>
</a>
</td>
</tr>
</table>
<table class="zaglavna_lenta" cellpadding="3px" cellspacing="3px">
<tr>
<td width="20%">
<a href="joga.html">Йога</a>
</td>
<td width="20%">
<a href="pos.html" >Позитивно мислене</a>
</td>
<td width="20%">
<a href="diets.html">Диети</a>
</td>
<td width="20%">
<a href="about.html">За здравословното хранене</a>
</td>
<td width="20%">
<a href="shop.html">Био магазин</a>
</td>
</tr>
</table>
<table width="100%" >
<tr>
<td class="zaglavie" width="100%" style="color:white">
Позитивно мислене
</td>
</tr>
<tr>
<td class="text_pos">
<span>Подменяйте лошите мисли</span><br/>
Съвсем хладнокръвното анализиране на лошите мисли може да се окаже прекалено за някои хора. Естеството на тяхното мислене може да е толкова мрачно, че опитът то да бъде напълно спряно няма да остави никаква друга мисъл в главата им.<br/><br/>

В такива случаи подменянето на лошите мисли с приятни може да стане постепенно. Подобен план се осъществява на два етапа — първо се правят няколко стъпки в положителна посока и после се затвърдява постигнатият напредък.<br/><br/>

По-долу поместваме един примерен план. Вие можете да модифицирате идеите в него така, че да бъдат в съответствие с личната ви програма за възстановяване.<br/><br/>

1. Започнете, като просто забелязвате кога се поддавате на лоши мисли. Не е необходимо да правите нещо повече — просто наблюдавайте. Вместо да си кажете „Имам причина да се безпокоя за това, което става", кажете си „Няма съмнение, че реагирам твърде мрачно". Уверете се, че проблемът не е толкова в това, което се случва, колкото в това как реагираме.<br/><br/>

2. Направете пауза, преди да реагирате негативно. Когато усетите, че започвате да се вълнувате за нещо, кажете си „Ще изчакам две минути, преди да се притесня". Мислете за нещо приятно, за нещо възвисяващо в продължение на две минути, а после се нервирайте. Постепенно увеличавайте двете минути на три, четири, пет. Дори в началото този интервал между автоматичната и отложената ви реакция да е от няколко секунди, вие започвате да добивате съзнателен контрол над реакциите си. (Добре е ако имате готов списък с възвишени мисли, върху които да се съсредоточите. Нека „списъкът с хубави неща" бъде подръка.)<br/><br/>

3. Обявявайте през целия ден „свободни от неприятни мисли зони". Запланувайте си няколко 2-минутни отрязъка от време през деня, когато няма да обръщате внимание на нито една мрачна мисъл. През тези кратки моменти се съсредоточавайте така силно върху позитивното, че лошите мисли да не намерят място за съществуване. Увеличавайте продължителността и честотата на тези „положителни периоди".<br/><br/>

4. Изберете си дребни страни от живота, за които сте решили повече да не се ядосвате. Подберете теми, по които вие просто отказвате да мислите в лош план. Започнете с неща, които не са от голямо значение за вас. Ако отвреме навреме ви хваща яд за дреболии, като например телевизионни реклами, кажете си: „Без значение колко тъпи, глупави, досадни или подвеждащи намирам телевизионните реклами, няма повече да се ядосвам за тях." Постепенно разширявайте списъка си, докато той обхване всички не особено важни за живота ви страни. Правете списъци. Ако почувствате, че се улавяте да мислите негативно за някоя страна от живота, фигурираща в списъка ви, спрете.<br/><br/>

5. Увеличавайте продължителността на „зоните, освободени от неприятни мисли". Прибавяйте всеки ден по 1 минута към „положителните ви периоди", така че накрая да ви остане да мислите негативно само няколко пъти дневно. Определете си например четири промеждутъка от по 15 минути всеки, когато ще мислите само за лоши неща. Отлагайте всяка мъчителна мисъл за един от тези периоди. Направете списък на нещата, на които ще посветите неприятните си мисли, така че да не ги забравите. Не прибавяйте към дневния ред онези страни на живота, за които сте решили повече да не се притеснявате. Не се занимавайте с тях дори и през часа, определен за лоши мисли. Ако в един период от време не можете да обхванете всичко от списъка, включете оставащите точки за следващата ви среща с негативното. Позволявайте си да правите по един спешен сеанс дневно.<br/><br/>

6. Прибавяйте към вашия „забранителен списък" все повече важни моменти и страни от живота ви. Решете например, че няма да се отдавате на лоши мисли по повод важна за вас връзка; направете същото по отношение на всички ваши връзки. Постепенно пренесете това отношение върху бизнес, пари, здраве и смърт. Насочвайте вниманието си само върху добрите страни на тези неща от живота.
<br/><br/>
Направете така, че всичко в живота ви да се включи в „добрия" ви списък, като в същото време предвидените за лоши мисли часове намаляват, докато изчезнат.<br/><br/>

Поздравления. Сега вече сте освободени от пристрастеността си към лошите мисли.<br/><br/>

Дали и по-нататък ще мислите за неприятни неща? Разбира се. Но с времето все по-бързо ще съумявате да се контролирате и периодите на отдаване на лоши мисли ще стават все по-кратки. Умението да се съсредоточавате върху положителното ще намали силата на мъчителните моменти. Ситуация, в която преди бихте кипели от яд дни наред, сега ще продължи само час. Нещо, което би ви ужасило и би държало нервите ви изопнати в продължение на няколко часа, сега ще предизвика у вас притеснение само за няколко минути.<br/><br/>

Целта „Ще обръщам все повече и повече внимание върху добрите страни на живота" е едно приключение, което може да продължи цял живот..<br/><br/>
<span>Наблюдавайте лошите мисли</span><br/>
Работата върху дишането е вторият основен компонент в часовете по йога. Целта на пранаяма е да събуди, балансира и разшири праната (виталната енергия) в човешкия организъм. Пранаяма е полезна и за постигане на релаксация и намалавяне на умствените и емоционални смущения. Практикуването на пранаяма започва с осъзнаване на естественото дишане и се усъвършенства чрез дълбоко, спокойно дишане до разнообразни енергизиращи и стимулиращи практики.<br/><br/>
Ако някоя сфера от живота, за която вие особено се тревожите, ви създаде проблеми, не я изпускайте от очи. Всеки път, когато заради нея ви се случи да се отдадете на лоши мисли, отбележете си го върху картонче, определено за тази цел. В края на деня вие ще имате добра представа колко пъти сте позволили да ви споходят лоши мисли за тази област. Броят им може да ви изненада. Понякога, когато видим черно на бяло колко време хабим и колко вреда си нанасяме в резултат на такова мислене, може да се осъзнаем и да си кажем „стига".<br/><br/>

Добре е да продължите да си правите всекидневно отметки. Чрез картончетата ще констатирате напредъка, който правите. След изтичането на един месец можете да ги прегледате и да разберете какво става. Това е добра система на обратна връзка. Ако отметките се увеличават или броят им остава един и същ, може би вие ще трябва да полагате повече усилия, за да ги премахнете. Ако броят на отметките намалява, както се очаква (за ваше сведение дори само това може да има лечебен ефект), следват поздравления.<br/><br/>

Можете да си водите различни картончета, стига да желаете — например по едно за всяка сфера от живота, където сте склонни към лоши мисли.<br/><br/>

Да се наблюдава спадането на броя на тези отметки, по чудесен начин ви напомня, че вие не само можете да направите това, но че вече сте го постигнали. А щом можете да го постигнете в една област от живота, ще успеете и в друга. <br/><br/>
<span>Наблюдавайте се какво говорите</span><br/><br/>

Не се ли изразяваме смешно? Казваме: „Наблюдавайте се какво говорите", но вие разбирате какво искаме да кажем. Всъщност трудно е човек да се наблюдава как говори, освен ако не е застанал пред огледало. Идеята ни обаче е да се контролира казаното. Слушайте се, докато говорите. Особено внимавайте в случаите, когато:<br/><br/>

а) се оставяте думите ви да ви ограничат, или<br/><br/>

б) изречете нещо, което всъщност не желаете, като например: „Не понасям повече това"; „С него не мога да се справя"; „То ме убива" или „За това си струва да се умре!"<br/><br/>

Ние имаме власт да причиняваме. Нещо, за което говорим, може да стане реалност. Когато се случи, казваме: „Е, знам, че не аз го предизвиках!" О, недейте така! Спомняте ли си, когато преди шест месеца казахте: „Трябва да сваля 4—5 кг. Не ме интересува как, но трябва да ги сваля." Думичката „как" се оказа усилената дейност на зъболекаря над зъбите ви, която трябваше да ви предпази от много ядене в продължение на няколко седмици. Когато те изтекоха, вие отслабнахте с 4—5 кг. „Но не исках по този начин!" Та нали казахте: „Не ме интересува как." Така стават нещата.<br/><br/>

Когато установите, че казвате нещо, което не държите непременно да се случи, кажете бързо „анулирай" или „отклони" или някоя друга дума, която за вас означава „Анулирай тази заповед" или „Не позволявай нещата да станат така". А след това кажете какво наистина искате. Позволете си забавяне от една минута. Спомняте ли си Ил Брюнер в ролята на фараона от филма "Десетте божи заповеди"? „Да се запише — казваше той с дълбок, „фараонски" глас — и тогава да се извърши." Позволете си едно забавяне от 60 секунди, време, през което можете да анулирате дадена заповед, преди да се е записала чрез слуха ви. Не забравяйте „ да се запише и тогава да се изпълни".<br/><br/>
</td>
</tr>
</table>
</body>
</html>